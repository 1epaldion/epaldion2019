# epaldion2019

Οι μαθητές της σχολικής ομάδας ρομποτικής θα δημιουργήσουν μία κατασκευή που θα αναπαριστά τις συνθήκες σε έναν δρόμο πλημμυρισμένο. Στην κατασκευή θα ενσωματωθούν αυτοματισμοί που θα ενεργοποιούνται ανάλογα με τη στάθμη του νερού έτσι ώστε να προστατεύουν τα διερχόμενα αυτοκίνητα και τους πεζούς. Με τη χρήση αντλίας τα νερά θα διοχετεύονται σε δεξαμενή υδάτων. Οι αυτοματισμοί θα υλοποιηθούν με μικροελεγκτές Arduino Uno, με κατάλληλους αισθητήρες, όπως  ο αισθητήρας στάθμης υγρών, με μοτέρ, με οθόνες lcd και με αντλία για άντληση των νερών.
Αναλυτικότερα, θα λειτουργούν φωτεινοί σηματοδότες και για τα δύο ρεύματα κυκλοφορίας, με ταυτόχρονη ενημέρωση. Επίσης, θα υπάρχει οθόνη όπου ανάλογα με τη στάθμη του νερού θα ενημερώνει τους διερχόμενους με κατάλληλα μηνύματα. Στην περίπτωση που θα πρέπει να διακοπεί η κυκλοφορία θα κλείνει ο δρόμος με τη χρήση μπάρας και στα δύο ρεύματα, δίνοντας τον απαιτούμενο χρόνο να εξέλθουν όσοι βρίσκονται εντός του πλημμυρισμένου δρόμου. 
Πράσινος σηματοδότης σημαίνει δρόμος προσπελάσιμος και ανάλογο μήνυμα στην οθόνη. Πορτοκαλί σηματοδότης σημαίνει αύξηση της στάθμης του νερού αλλά διέλευση με προσοχή, αντίστοιχο μήνυμα στην οθόνη και εκκίνηση άντλησης των υδάτων. Ερυθρός σηματοδότης σημαίνει διακοπή κυκλοφορίας, κλείσιμο του δρόμου με μπάρες και μήνυμα απαγόρευσης.
Φιλόδοξος στόχος του project είναι η παράλληλη ειδοποίηση πυροσβεστικής και αστυνομίας. Η δυνατότητα τοποθέτησης καμερών και άρα η οπτική εικόνα του δρόμου ολοκληρώνει το όλο project. 
Το συγκεκριμένο project έχει πρακτική εφαρμογή στην τοπική κοινωνία αφού αποτελεί λύση σε υπαρκτό πρόβλημα της περιοχής.

Υλικά:
Arduino uno
Breadboard
Αισθητήρας στάθμης υγρών
Οθόνες lcd
Μοτέρ servo
Αντλία υδάτων
Led, καλώδια, αντιστάσεις
Υλικά κατασκευής μακέτας
