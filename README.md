# epaldion2019

Οι μαθητές της σχολικής ομάδας ρομποτικής δημιούργησαν μια κατασκευή που αναπαριστά τις συνθήκες σε έναν δρόμο πλημμυρισμένο. Στην κατασκευή ενσωματώθηκαν αυτοματισμοί που ενεργοποιούνται ανάλογα με τη στάθμη του νερού έτσι ώστε να προστατεύουν τα διερχόμενα αυτοκίνητα και τους πεζούς. Με τη χρήση αντλίας τα νερά διοχετεύονται σε δεξαμενή υδάτων. Οι αυτοματισμοί υλοποιήθηκαν με μικροελεγκτές Arduino Uno, με κατάλληλους αισθητήρες, όπως  ο αισθητήρας στάθμης υγρών, με μοτέρ, με οθόνες lcd και με αντλία για άντληση των νερών. Υπάρχει οθόνη όπου ανάλογα με τη στάθμη του νερού ενημερώνει τους διερχόμενους με κατάλληλα μηνύματα. Στην περίπτωση που πρέπει να διακοπεί η κυκλοφορία κλείνει ο δρόμος με τη χρήση μπάρας, δίνοντας τον απαιτούμενο χρόνο να εξέλθουν όσοι βρίσκονται εντός του πλημμυρισμένου δρόμου. 
Πράσινος σηματοδότης σημαίνει δρόμος προσπελάσιμος και ανάλογο μήνυμα στην οθόνη. Πορτοκαλί σηματοδότης σημαίνει αύξηση της στάθμης του νερού αλλά διέλευση με προσοχή, αντίστοιχο μήνυμα στην οθόνη. Ερυθρός σηματοδότης σημαίνει διακοπή κυκλοφορίας, κλείσιμο του δρόμου με μπάρες, μήνυμα απαγόρευσης και άντληση των υδάτων
Φιλόδοξος στόχος του project είναι η παράλληλη ειδοποίηση πυροσβεστικής και αστυνομίας. Η δυνατότητα τοποθέτησης καμερών και άρα η οπτική εικόνα του δρόμου ολοκληρώνει το όλο project. 
Το συγκεκριμένο project έχει πρακτική εφαρμογή στην τοπική κοινωνία αφού αποτελεί λύση σε υπαρκτό πρόβλημα της περιοχής.

Υλικά:
Arduino uno,
Breadboard,
Αισθητήρας στάθμης υγρών,
Οθόνη cd,
Μοτέρ servo,
Αντλία υδάτων,
Led, καλώδια, αντιστάσεις
